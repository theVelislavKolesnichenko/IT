# IT
Интернет програмиране с JAVA

Eclipse EE

https://www.eclipse.org/downloads/packages/
https://tomcat.apache.org/download-90.cgi

3.5. Работа със сървъра Tomcat Сървърът Tomcat представлява безплатен Web-контейнер, който може да изпълнява Java сървлети, JSP страници и Web-приложения. Tomcat е Web-application сървър, написан на Java, който при клиентска HTTP заявка освен статични файлове, може да връща и динамични документи, създадени в резултат от изпълнението на сървлет или JSP. 

Инсталиране на Tomcat Сървърът Tomcat е достъпен за свободно изтегляне от адрес http://jakarta.apache.org/tomcat/. След като издърпаме последната версия, която представлява един .zip файл (примерно jakarta-tomcat5.0.19.zip), трябва да разархивираме този файл в някоя директория. Препоръчва се в името на директорията да не се съдържат интервали, защото интервалите служат за разделители в Java и могат да създадат досадни проблеми. Ако нямаме инсталиран JDK на нашия компютър, трябва да си инсталираме първо него. Можем да си го издърпаме от http://java.sun.com/j2se/. Стартиране на Tomcat За стартиране на сървъра Tomcat е необходимо първо в променливите на средата да добавим променливата JAVA_HOME със стойност директорията където е инсталиран JDK. Това може да стане например от конзолата с командата “set JAVA_HOME=C:\j2sdk1.4.2_01” или от настройките за променливите на средата (environment variables) на операционната система. За да стартираме самия сървър Tomcat, трябва да изпълним скрипта за стартиране, който се намира в поддиректорията bin на основната директория на Tomcat сървъра. Например ако сме инсталирали Tomcat в директория C:\jakarta-tomcat-5.0.19, нашата bin директория ще бъде C:\jakarta-tomcat-5.0.19\bin. В тази поддиректория bin има файл за стартиране startup.bat (startup.sh за Unix/Linux), с който можем да стартираме сървъра. Стартираме този файл. Появява се цяла поредица от съобщения, възникнали при началната инициализация на сървъра. Едно от последните съобщения казва, че сървърът слуша на порт 8080 за идващи HTTP заявки. Ако няма съобщения за грешки, то сървърът е стартирал успешно. 
Интернет програмиране с Java   149 За да проверим дали всички работи нормално, можем да стартираме нашия Web-браузър и да въведем адреса http://localhost:8080/ (по подразбиране Tomcat работи на порт 8080, а не на стандартния за протокола HTTP порт 80). Ако всичко е наред, ще се появи заглавната страница на Tomcat. Можем да тестваме и стандартните примерни сървлети и JSP страници, като следваме връзките от главната страница.  Как 

https://developer.mozilla.org/en-US/docs/Web/API/Fetch_API
https://developer.mozilla.org/en-US/docs/Web/API/Fetch_API/Using_Fetch
